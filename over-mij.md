---
layout: page
title: Over mij
permalink: /over-mij/
---

# Over mij

Vanuit een diepe interesse in het lichaam, ontspanning en innerlijke balans volg ik sinds februari 2025 de vierjarige opleiding tot Lichaamsgerichte Therapeut aan de Holos Academie in Utrecht. Daar leer ik wat ik intuïtief al voelde: dat lichaam en geest één geheel vormen en dat wat je voelt, denkt of meemaakt zich vaak ook in het lichaam laat zien.

In mijn massages combineer ik de holistische visie van Holos met een intuïtieve manier van aanraken. Soms vraagt het lichaam om zachtheid, soms om stevigheid — ik stem me af op wat op dat moment nodig is. Niet om iets te fixen, maar om ruimte te geven aan wat er is. Zo ontstaat ontspanning, bewustwording en herstel, van binnenuit.

Tijdens de massage werk ik met natuurlijke oliën die je zelf kunt kiezen, afgestemd op wat jij op dat moment nodig hebt. Mijn massages zijn rustig, warm en met volle aanwezigheid. Ze nodigen je uit om te voelen wat er in je lichaam leeft, zodat je dichter bij jezelf kunt komen.
